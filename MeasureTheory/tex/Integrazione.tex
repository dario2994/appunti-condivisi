\section{Integrazione secondo Lebesgue}
In questa sezione definiremo la nozione di integrale secondo Lebesgue e dimostreremo alcuni risultati introduttivi.

Definiremo innanzitutto l'integrale di funzioni caratteristiche e quindi di funzioni semplici, imponendo che l'integrale sia un funzionale lineare. Daremo poi la definizione di integrale di funzioni misurabili positive, per arrivare infine a definire il concetto di funzione integrabile e di integrale di una tale funzione. Noteremo inoltre che lo spazio delle funzioni integrabili ha una struttura di spazio vettoriale.

Conclusa la parte di lemmi necessari a formulare tutte le definizioni, dimostreremo alcuni risultati di convergenza e commutazione che riguardano l'integrale di Lebesgue.

\begin{remark}
	Indicheremo l'integrale di $f$ su uno spazio di misura $(X,\A,\mu)$ con 
	\begin{equation*}
		\int_X f(x) \de \mu(x)=\int_X f \de \mu=\int f \de \mu=\int f
	\end{equation*}
	dove si applicheranno le varie omissioni quando saranno ovvi la variabile di integrazione $x$, lo spazio di misura $X$ o la misura $\mu$.
\end{remark}

\begin{definition}\label{def:IntegraleSemplici}
	Sia $\simp:X\to \Rpiu$ una funzione misurabile, semplice e positiva, definita sullo spazio di misura $(X,\A,\mu)$. Definiamo l'integrale di Lebesgue della funzione il valore
	\begin{equation*}
		\int_X \simp d \mu = \sum_{k=1}^n c_k\mu(E_k)\virgola
	\end{equation*}
	dove $c_k\in \Rbar$ e $E_k \in \A$ sono tali che $\simp=\sum_{k=1}^nc_k\chi_{E_k}$.
\end{definition}

\begin{remark}\label{nota:BuonaDefIntSemp}
	Quella appena enunciata è una buona definizione, cioè non dipende dalla scelta dei $c_k$ e degli $E_k$.
\end{remark}
\begin{proof}
	Consideriamo innanzitutto dei $c_k\in \Rbar$ e degli $E_k\in \A$ tali che $\simp=\sum_{k=1}^nc_k\chi_{E_k}$ e definiamo per ogni $\alpha\subseteq\{1,2,\dots,n\}$:
	\begin{equation*}
		\begin{cases}
			E_\alpha=\bigcap_{k\in\alpha}E_k\setminus \bigcup_{k\not\in \alpha} E_k\\
			c_\alpha=\sum_{k\in\alpha} c_k
		\end{cases}
	\end{equation*}
	D'ora in poi nelle sommatorie sottointenderemo l'insieme su cui cicla $\alpha$, cioè $\mathcal{P}(\{1,2,\dots,n\})$.
	
	Innanzitutto gli $E_\alpha$ sono ancora insiemi misurabili (in quanto $\A$ è una \sigalg{}) e sono insiemi disgiunti, inoltre vale facilmente che
	\begin{equation*}
		\simp=\sum_{k=1}^nc_k\chi_{E_k}=\sum_{k=1}^nc_k\sum_{\alpha\ni k}\chi_{E_\alpha}=\sum_\alpha \chi_{E_\alpha}\sum_{k\in\alpha}c_k=\sum_\alpha c_\alpha\chi_{E_\alpha}\virgola
	\end{equation*}
	dove abbiamo utilizzato che $E_k=\cup_{\alpha\ni k} E_\alpha$.

	Vogliamo dimostrare che $\sum_{k=1}^nc_k\mu(E_k)=\sum_{\alpha}c_\alpha\mu(E_\alpha)$, ma per l'additività di $\mu$ su insiemi disgiunti otteniamo
	\begin{equation}\label{eq:RaffinamentoIntegrale}
		\sum_\alpha c_\alpha\mu(E_\alpha)=\sum_\alpha \sum_{k\in\alpha}c_k\mu(E_\alpha)=\sum_{k=1}^n c_k\sum_{\alpha \ni k} \mu(E_\alpha)=\sum_{k=1}^n c_k \mu(E_k)\virgola
	\end{equation}
	che è proprio quello che volevamo.
	
	Consideriamo ora $c_k, b_k\in\Rbar$ ed $E_k,F_k\in\A$ tali che $\simp=\sum_{k=1}^nc_k\chi_{E_k}=\sum_{k=1}^mb_k\chi_{F_k}$. A meno di aggiungere dei termini ad entrambe le sommatorie possiamo supporre $n=m$ e $E_k=F_k$ per ogni $1\le k\le n$, da cui $\simp=\sum_{k=1}^nc_k\chi_{E_k}=\sum_{k=1}^nb_k\chi_{E_k}$. Applichiamo la costruzione di prima e otteniamo:
	\begin{equation*}
		\begin{cases}
			E_\alpha=\bigcap_{k\in\alpha}E_k\setminus \bigcup_{k\not\in \alpha} E_k\\
			c_\alpha=\sum_{k\in\alpha} c_k\\
			b_\alpha=\sum_{k\in\alpha} b_k
		\end{cases}
	\end{equation*}
	da cui ricaviamo per quanto detto precedentemente che
	\begin{equation}
		\sum_\alpha c_\alpha\chi_{E_\alpha}=\sum_{k=1}^nc_k\chi_{E_k}=\simp=\sum_{k=1}^nb_k\chi_{E_k}=\sum_\alpha b_\alpha\chi_{E_\alpha}\virgola
	\end{equation}
	che implica facilmente che $c_\alpha=b_\alpha$ per ogni $\alpha$, poiché gli $E_\alpha$ sono disgiunti.
	
	Infine da quest'ultima uguaglianza e dall'\cref{eq:RaffinamentoIntegrale} otteniamo proprio quello che volevamo, in quanto
	\begin{equation*}
		\sum_{k=1}^n c_k \mu(E_k)=\sum_\alpha c_\alpha\mu(E_\alpha)=\sum_\alpha b_\alpha\mu(E_\alpha)=\sum_{k=1}^n b_k \mu(E_k)\punto
	\end{equation*}
\end{proof}

\begin{proposition}\label{prop:IntegraleSemplici}
	Date $\simp_1,\simp_2:X\to\Rpiu$ funzioni misurabili, semplici e positive con $(X,\A,\mu)$ spazio di misura e dati $a,b$ reali non negativi, valgono:
	\begin{enumerate}
		\item $\int (a\simp_1+b\simp_2)\de\mu=a\int \simp_1\de\mu+b\int \simp_2\de\mu$ \label{PIS:add}
		\item $\simp_1\le \simp_2\Longrightarrow \int \simp_1\de\mu\le \int \simp_2\de\mu$ \label{PIS:mono}
	\end{enumerate}
\end{proposition}
\begin{proof}
	Seguono entrambe facilmente dalla definizione di integrale di funzioni semplici e dalla \cref{nota:BuonaDefIntSemp}.
\end{proof}

\begin{remark}
	Osserviamo che data una funzione misurabile, semplice e positiva $\simp:X\to\Rpiu$, con $(X,\A,\mu)$ spazio di misura, e dato $E\in\A$ misurabile, possiamo definire l'integrale di $\simp$ su $E$. Infatti per la \cref{nota:RiduzioneMisura} anche $(E,\A_E,\mu|_{\A_E})$ (come definito nella \cref{nota:RiduzioneMisura}) è uno spazio di misura e vale facilmente che $\simp$ è misurabile, semplice e positiva anche ridotta su $(E,\A_E,\mu|_{\A_E})$.
\end{remark}

Ora mostreremo perciò qual è la relazione che intercorre fra l'integrale su un sottoinsieme misurabile e l'integrale su tutto il dominio, per poi notare che è possibile spezzare l'integrale su uno spazio di misura nella somma degli integrali su una sua partizione.

\begin{proposition}\label{prop:IntegraleSempliciSuMisurabili}
	Data una funzione $\simp:X\to\Rpiu$ misurabile, semplice e positiva, con $(X,\A,\mu)$ spazio di misura, e dato $E\in\A$, vale che
	\begin{equation*}
		\int_E \simp\de\mu=\int_X \simp \cdot \chi_E \de\mu\punto
	\end{equation*}
\end{proposition}
\begin{proof}
	Siano $c_k\in\Rbar$ e $E_k\in\A$, per $1\le k\le n$, tali che $\simp=\sum_{i=1}^nc_k\chi_{E_k}$. Chiamiamo $E'_k=E_k\cap E$, che è ancora un insieme misurabile per ogni $1\le k\le n$. Allora vale che
	\begin{equation*}
		\int_X \simp \cdot \chi_E \de\mu=\int_X \sum_{i=1}^nc_k\chi_{E_k}\cdot \chi_E \de\mu=\int_X \sum_{i=1}^nc_k\chi_{E'_k} \de\mu = \sum_{i=1}^n c_k \mu(E'_k)=\int_E \simp\de\mu \punto
	\end{equation*}
\end{proof}

\begin{corollary}\label{cor:IntegraleSempliciSpezzato}
	Siano $X_1,X_2,\dots,X_k$ misurabili e disgiunti tali che $X=\sqcup_{m=1}^kX_m$ e sia $\simp$ una funzione semplice e positiva, allora
	\begin{equation*}
		\int_X \simp \de \mu=\sum_{m=1}^k \int_{X_m}\simp\de \mu
	\end{equation*}
\end{corollary}
\begin{proof}
	Sfruttando le \cref{prop:IntegraleSempliciSuMisurabili,prop:IntegraleSemplici}, otteniamo che
	\begin{equation*}
		\int_X \simp \de \mu=\int_X\sum_{m=1}^k\simp\cdot \chi_{X_m}\de\mu=\sum_{m=1}^k\int_X \simp\cdot \chi_{X_m}\de\mu=\sum_{m=1}^k \int_{X_m}\simp\de \mu\punto
	\end{equation*}
\end{proof}

Diamo ora la definizione di integrale di una funzione misurabile positiva $f$ come estremo superiore degli integrali delle funzioni semplici e positive minori di $f$. Dimostriamo poi che lo stesso risultato si ottiene facendo questo estremo superiore su una famiglia più piccola di funzioni semplici, cioè in particolare su una successione crescente di funzioni semplici e positive che convergono puntualmente ad $f$.

\begin{definition}\label{def:IntegralePositive}
	Sia $f:X\to\Rpiu$ una funzione misurabile e positiva, con $(X,\A,\mu)$ spazio di misura, allora definiamo l'integrale di $f$ come
	\begin{equation*}
		\int_Xf\de\mu=\sup\left\{\int_X\simp\de \mu:\ 0\le \simp\le f\ \wedge\ \simp \text{ semplice}\right\}\punto
	\end{equation*}
\end{definition}

\begin{proposition} \label{prop:DefinizioneEquivalenteIntegralePositive}
	Data una funzione $f:X\to\Rpiu$ misurabile e positiva, con $(X,\A,\mu)$ spazio di misura, e data una successione crescente di funzioni semplici e positive $(\simp_n)$ convergenti puntualmente a $f$, vale 
	\begin{equation*}
		\int_X f\de\mu=\sup_{n\in\N}\left\{\int_X\simp_n\de\mu\right\}\punto
	\end{equation*}
\end{proposition}
\begin{proof}
	Dimostriamo innanzitutto che dato un insieme $Y\in \A$ misurabile tale che $f\ge a$ in $Y$, allora vale $\sup_{n\in\N}\left\{\int_Y\simp_n\de\mu\right\}\ge a\mu(Y)$.
	
	Dato $\epsilon>0$ sia $A_n=\{\simp_n\ge a-\epsilon\}\cap Y$. Allora abbiamo che gli $A_n$ sono misurabili, vale $A_n\subseteq A_{n+1}$, perché le $\simp_n$ sono crescenti, e $\cup_nA_n=Y$. Inoltre $\simp_n\ge (a-\epsilon)\chi_{A_n}$ in $Y$ per la definizione stessa di $A_n$. Perciò per la \cref{prop:IntegraleSemplici} abbiamo che
	\begin{equation*}
		\int_Y\simp_n\de\mu\ge(a-\epsilon)\mu(A_n)\virgola
	\end{equation*}
	da cui passando al limite su $n$ ed utilizzando che $\lim_{n\to\infty}\int_Y\simp_n\de\mu=\sup_{n\in\N}\int_Y\simp_n\de\mu$, otteniamo
	\begin{equation*}
		\sup_{n\in\N}\left\{\int_Y\simp_n\de\mu\right\}\ge(a-\epsilon)\lim_{n\to\infty}\mu(A_n)=(a-\epsilon)\mu(Y)\virgola
	\end{equation*}
	dove in particolare nell'ultima uguaglianza abbiamo utilizzato la \cref{prop:LimiteMonotonoCrescenteMisura}. Poiché in quest'ultima relazione $\epsilon$ è arbitrario otteniamo quindi
	\begin{equation*}
		\sup_{n\in\N}\left\{\int_Y\simp_n\de\mu\right\}\ge a\mu(Y)\punto
	\end{equation*}

	Consideriamo ora una qualsiasi funzione semplice $\simp$ tale che $0\le \simp\le f$. Per facile conseguenza della definizione di funzione semplice, esistono $k$ sottoinsiemi misurabili disgiunti di $X$, che chiamiamo $X_1,\dots,X_k$, tali che $\cup_{m=1}^kX_m=X$ e $\simp|_{X_m}$ è costante per ogni $m=1,\dots,k$.
	
	Per quanto dimostrato precedentemente abbiamo che $\sup_{n\in\N}\left\{\int_{X_m}\simp_n\de\mu\right\}\ge a_m\mu(X_m)$ per ogni $m=1,\dots,k$, dove $a_m=\simp|_{X_m}$. Unendo questo risultato al \cref{cor:IntegraleSempliciSpezzato} e ricordando che i $\sup$ sono in realtà dei limiti, otteniamo:
	\begin{equation*}
		\sup_{n\in\N}\left\{\int_X\simp_n\de\mu\right\}=\sup_{n\in\N}\left\{\sum_{m=1}^k \int_{X_m}\simp_n\de \mu\right\}=\sum_{m=1}^k\sup_{n\in\N}\left\{ \int_{X_m}\simp_n\de \mu\right\}\ge \sum_{m=1}^ka_m\mu(X_m)=\int_X\simp\de\mu\punto
	\end{equation*}
	Passando ora all'estremo superiore per $0\le \simp \le f$ otteniamo proprio:
	\begin{equation*}
		\sup_{n\in\N}\left\{\int_X\simp_n\de\mu\right\}\ge \int_X f \de\mu\Longrightarrow \sup_{n\in\N}\left\{\int_X\simp_n\de\mu\right\}= \int_X f\de\mu\virgola
	\end{equation*}
	dove l'ultima implicazione è ovvia perché banalmente $\sup_{n\in\N}\left\{\int_X\simp_n\de\mu\right\}\le \int_X f\de\mu$.
\end{proof}

\begin{remark}\label{nota:ApprossimazioneIntegralePositiveConSemplici}
	Sfruttando la \cref{prop:DefinizioneEquivalenteIntegralePositive}, notiamo che data una funzione $f:X\to\Rpiu$ misurabile e positiva, con $(X,\A,\mu)$ spazio di misura, possiamo sempre scrivere l'integrale di $f$ come $\sup_{n\in\N}\left\{\int_X\simp_n\de\mu\right\}$, per qualche successione crescente $(\simp_n)$ di funzioni semplici e positive che converge puntualmente ad $f$, che esiste per il \cref{cor:LimSemCrescMis}.
\end{remark}


\begin{proposition}\label{prop:IntegralePositive}
	Date $f,g:X\to\Rpiu$ funzioni misurabili positive con $(X,\A,\mu)$ spazio di misura e dati $a,b$ reali non negativi valgono:
	\begin{enumerate}
		\item $\int (af+bg)\de\mu=a\int f\de\mu+b\int g\de\mu$ \label{PIP:add}
		\item $f\le g\Longrightarrow \int f\de\mu\le \int g\de\mu$ \label{PIP:mono}
	\end{enumerate}
\end{proposition}
\begin{proof}
	\begin{description}
		\item[\ref{PIP:add}] Siano $(\simp_n^f)_{n\in\N}$ e $(\simp_n^g)_{n\in\N}$ due successioni crescenti di funzioni semplici e positive convergenti rispettivamente ad $f$ e a $g$. Vale facilmente che la successione crescente di funzioni semplici e positive $(a\simp_n^f+b\simp_n^g)_{n\in\N}$ converge a $af+bg$. Allora per le \cref{prop:DefinizioneEquivalenteIntegralePositive,prop:IntegraleSemplici} abbiamo che
		\begin{equation*}
		\begin{split}
			a\int f\de\mu+b\int g\de\mu&=a\sup_{n\in\N}\int \simp_n^f\de\mu+b\sup_{n\in\N}\int \simp_n^g\de\mu \\
			&=\sup_{n\in\N}\int (a\simp_n^f+b\simp_n^g)\de\mu=\int (af+bg)\de\mu\punto
		\end{split}
		\end{equation*}
		
		\item[\ref{PIP:mono}] Segue facilmente dalla \cref{def:IntegralePositive}, in quanto se $\simp$ è una funzione semplice e positiva minore o uguale a $f$ è anche minore o uguale a $g$, perciò
		\begin{equation*}
		\int f\de\mu=\sup_{n\in\N}\left\{\int\simp\de \mu:\ 0\le \simp\le f\le g\ \wedge\ \simp \text{ semplice}\right\}\le \int g\de\mu\punto
	\end{equation*}
	\end{description}
\end{proof}

Sfruttiamo ora la \cref{nota:ApprossimazioneIntegralePositiveConSemplici} per dimostrare il teorema di commutazione fra limite e integrale per funzioni misurabili positive, noto come teorema di Beppo Levi, e un suo corollario che ci dà invece la possiblità di scambiare serie e integrale.

\begin{theorem}[Beppo Levi]\label{thm:BeppoLevi}
	Sia $(f_n)$ una successione crescente di funzioni misurabili positive, definita su uno spazio di misura $(X,\A,\mu)$ e a valori in $\Rpiu$, convergenti puntualmente ad una funzione $f$. Allora 
	\begin{equation*}
	\int_Xf\de\mu=\lim_{n\to\infty}\int_Xf_n\de\mu\punto
	\end{equation*}
\end{theorem}

\begin{proof}
	Innanzitutto notiamo che ha senso parlare dell'integrale di $f$, perché essendo $f(x)=\sup_{n\in\N}f_n(x)$ per ogni $x\in X$, per la \cref{prop:SupDiMisurabili} $f$ è una funzione misurabile e positiva.
	
	Come osservato nella \cref{nota:ApprossimazioneIntegralePositiveConSemplici}, per ogni $n$ esiste una successione crescente di funzioni semplici positive $(\simp_{n,k})_{k\in\N}$ che converge puntualmente a $f_n$. In particolare utilizzando la stessa costruzione del \cref{cor:LimSemCrescMis} notiamo che è possibile scegliere le $\simp_{n,k}$ crescenti anche rispetto a $n$. Allora la successione $(\simp_{n,n})$ converge puntualmente a $f$. Di conseguenza otteniamo proprio
	\begin{equation*}
		\int_X f\de\mu=\sup_{n\in\N}\int_X\simp_{n,n}\de\mu=\sup_{k,n\in\N}\int_X \simp_{n,k}\de\mu=\sup_{n\in\N}\int_X f_n\de\mu=\lim_{n\to\infty}\int_Xf_n\de\mu\punto
	\end{equation*}
\end{proof}

\begin{corollary}\label{cor:IntegrazionePerSeriePositive}
	Sia $(f_n)$ una successione di funzioni misurabili e positive, definite su uno spazio di misura $(X,\A,\mu)$ e a valori in $\Rpiu$. Allora esiste $f:X\to\Rpiu$ misurabile e positiva tale che $f(x)=\sum_{n=0}^\infty f_n(x)$, per ogni $x\in X$, e $\int f\de\mu=\sum_{n=0}^\infty\int f_n\de\mu$.
\end{corollary}

\begin{proof}
	Per ogni $x\in X$, sia $s_n(x)=\sum_{k=0}^nf_n(x)$. Innanzitutto $(s_n)$ è una successione crescente di funzioni misurabili positive e $f(x)=\sum_{n=0}^\infty f_n(x)=\sup_{n\in\N}s_n(x)$, quindi $f$ è una funzione misurabile e positiva per la \cref{prop:SupDiMisurabili}. Dato che le $s_n$ convergono puntualmente a $f$, sono rispettate tutte le ipotesi del \cref{thm:BeppoLevi} e perciò vale
	\begin{equation*}
		\int f \de\mu=\lim_{n\to\infty}\int s_n\de\mu=\lim_{n\to\infty}\int \sum_{k=0}^nf_n\de\mu=\lim_{n\to\infty}\sum_{k=0}^n \int f_n\de\mu=\sum_{k=0}^\infty\int f_n\de\mu\virgola
	\end{equation*}
	che è proprio quello che volevamo dimostrare.
\end{proof}

Il lemma che segue non è strettamente legato a questa sezione, ma è una conseguenza del \cref{cor:IntegrazionePerSeriePositive} che ci permette di costruire una misura su uno spazio misurabile $(Y,\mathscr B)$, a partire da uno spazio di misura $(X,\A,\mu)$ e da funzione che mette in relazione i due spazi.

\begin{lemma}\label{lemma:MisuraIntegrale}
	Sia $f:X\to\Rpiu$ una funzione misurabile positiva, con $(X,\A,\mu)$ spazio di misura, e sia $g:X\to Y$, con $(Y,\B)$ spazio misurabile, tale che $g^{-1}(B)\in\A$ per ogni $B\in\B$. Definiamo la funzione $\nu:\mathscr B\to\Rpiu$ ponendo, per ogni $B\in\B$,
	\begin{equation*}
		\nu(B)=\int_{g^{-1}(B)}f\de\mu\punto
	\end{equation*}
	Allora $\nu$ è una misura su $\B$.
\end{lemma}
\begin{proof}
	Per dimostrare che $(Y,\B,\nu)$ è uno spazio di misura ci basta dimostrare che $\nu$ è \sigadd, in quanto sappiamo già che $\B$ è una \sigalg\ e $\nu(\emptyset)=0$.
	
	Consideriamo quindi una sottofamiglia numerabile disgiunta $(B_n)_{n\in\N}$ di $\B$, allora utilizzando il \cref{cor:IntegrazionePerSeriePositive} otteniamo
	\begin{multline*}
		\nu\left(\bigsqcup_{n\in\N}B_n\right)=\int_{g^{-1}(\sqcup B_n)}f\de\mu=\int_{\sqcup g^{-1}(B_n)}\sum_{k\in\N}\chi_{g^{-1}(B_k)}\cdot f\de\mu\\
		=\sum_{k\in\N}\int_{\sqcup g^{-1}(B_n)}\chi_{g^{-1}(B_k)}\cdot f\de\mu=
		\sum_{k\in\N}\int_{g^{-1}(B_k)}f\de\mu=\sum_{k\in\N}\nu(B_k)\virgola
	\end{multline*}
	che dimostra proprio la \sigadd[ità]\ di $\nu$.
\end{proof}

Concludiamo la parte legata alle funzioni misurabili positive con il lemma di Fatou, facile conseguenza del \cref{thm:BeppoLevi}, che ci permette ancora una volta di scambiare limite (inferiore) e integrale.

\begin{lemma}[Lemma di Fatou] \label{lemma:Fatou}
	Sia $(f_n)$ una successione di funzioni misurabili positive, allora 
	\begin{equation*}
		\int_X\left(\liminf_{n\to\infty}f_n(x)\right)\de\mu\le \liminf_{n\to\infty}\int_Xf_n\de\mu\punto
	\end{equation*}
\end{lemma}

\begin{proof}
	Applicando il \cref{thm:BeppoLevi} alla successione $\left(\inf_{k\ge n}f_k(x)\right)_{n\in\N}$ di funzioni convergente puntualmente in modo crescente alla funzione $\liminf_{n\to\infty}f_n(x)$, otteniamo
	\begin{equation*}
		\int_X\left(\liminf_{n\to\infty}f_n\right)\de\mu=\int_X \sup_{n\in\N}\left\{\inf_{k\ge n}f_k\right\}\de\mu=\sup_{n\in\N}\int_X \inf_{k\ge n}f_k\de\mu\le \liminf_{n\to\infty}\int_Xf_n\de\mu\virgola
	\end{equation*}
	dove l'ultima disuguaglianza è vera per la monotonia dell'integrale. Infatti per la \cref{prop:IntegralePositive}, abbiamo che
	\begin{equation*}
		\int_X \inf_{k\ge n}f_k\de\mu\le \int_Xf_k\de\mu \ \forall k\ge n \Longrightarrow \int_X \inf_{k\ge n}f_k\de\mu\le \inf_{k\ge n}\int_Xf_k\de\mu\punto
	\end{equation*}
\end{proof}

Definiamo ora la nozione di funzione integrabile e di integrale di una tale funzione e dimostriamo qualche risultato preliminare.

\begin{definition}
	Una funzione misurabile $f:X\to\Rbar$, con $(X,\A,\mu)$ spazio di misura, si dice integrabile se 
	\begin{equation*}
		\LNorm f\doteqdot \int_X |f|\de\mu
	\end{equation*}
	ha valore finito. In particolare chiamiamo $\LNorm f$ norma integrale di $f$.
	
% 	La quantità $\LNorm f$ è detta norma integrale, anche se non è effettivamente una norma.
\end{definition}

\begin{definition}\label{def:IntegraleIntegrabili}
	Data una funzione integrabile $f:X\to\Rbar$, con $(X,\A,\mu)$ spazio di misura, definiamo il suo integrale come
	\begin{equation*}
		\int_X f\de\mu=\int_Xf_+\de\mu-\int_Xf_-\de\mu
	\end{equation*}
	dove $f_+$ ed $f_-$ sono definite nella \cref{def:FpiuFmeno}.
\end{definition}

\begin{remark}\label{nota:FpiuFmenoIntegrabili}
	Notiamo in particolare che le funzioni $f_+$ ed $f_-$, oltre ad essere positive e misurabili (per la \cref{nota:ProprietaFpiuFmeno}), sono anche integrabili.
\end{remark}

\begin{lemma}\label{lemma:DefinizioneEquivalenteIntegraleIntegrabili}
	Data una funzione integrabile $f:X\to\Rbar$, con $(X,\A,\mu)$ spazio di misura, e date due funzioni $g,h:X\to \Rbar$ integrabili e positive tali che $f=g-h$, vale che
	\begin{equation*}
		\int_X f\de\mu=\int_Xg\de\mu-\int_Xh\de\mu\punto
	\end{equation*}
\end{lemma}
\begin{proof}
	Poiché $f_++h=f_-+g$, per la \cref{prop:IntegralePositive} e ricordando che gli integrali di $f_+,f_-,g,h$ sono finiti, otteniamo
	\begin{gather*}
		\int  f_+\de\mu+\int  h\de\mu=\int  f_-\de\mu+\int  g\de\mu \\
		\Longrightarrow \int f\de\mu=\int f_+\de\mu-\int f_-\de\mu=\int g\de\mu-\int h\de\mu\punto
	\end{gather*}
\end{proof}



\begin{remark}\label{nota:MonotoniaIntegraleIntegrabili}
	Dalla definizione di funzioni integrabili e dalla \cref{prop:IntegralePositive}, segue facilmente che date $f,g:X\to\Rbar$ funzioni integrabili, con $(X,\A,\mu)$ spazio di misura, vale che se $f\le g$, allora $\int f\de\mu\le \int g\de\mu$.
\end{remark}

\begin{remark}\label{nota:IntegraleIntegrabiliSuMisurabili}
	Dalla \cref{prop:IntegraleSempliciSuMisurabili}, dimostrandolo prima per le funzioni positive, si ricava che data una funzione integrabile $f:X\to\Rbar$, con $(X,\A,\mu)$ spazio di misura, e dato $E\in\A$, vale che
	\begin{equation*}
		\int_E f \de\mu=\int_X f\cdot\chi_E\de\mu\punto
	\end{equation*}

\end{remark}


Mostriamo ora alcuni fatti che riguardano la misura di alcuni sottoinsiemi particolari del dominio di integrazione di una funzione integrabile. Nello specifico arriveremo a dimostrare che l'integrale non cambia a meno di un trascurabile.

\begin{theorem}[Disuguaglianza di Chebyshev]\label{thm:DisuguaglianzaChebyshev}
	Data una funzione $f:X\to\Rbar$ integrabile, dove $(X,\A,\mu)$ è uno spazio di misura, e dato $\lambda>0$ reale vale
	\begin{equation*}
		\mu\left(\left\{x:\ |f(x)|>\lambda\right\}\right) \le \frac{\LNorm f}{\lambda}\punto
	\end{equation*}
\end{theorem}
\begin{proof}
	Sia $A_\lambda$ l'insieme degli $x$ tali che $|f(x)|>\lambda$. Ovviamente $A_\lambda$ è un insieme misurabile per la definizione di funzione integrabile.
	
	Grazie alla \cref{nota:MonotoniaIntegraleIntegrabili} e per la definizione di integrale di una funzione semplice abbiamo
	\begin{equation*}
		|f|\ge\lambda \cdot \chi_{A_\lambda} \implies \int_X |f|\de\mu \ge \int_X \lambda\cdot\chi_{A_\lambda}\de\mu=\lambda\mu(A_\lambda)\implies
		\LNorm{f}\ge \lambda\mu(A_\lambda)\virgola
	\end{equation*}
	che è equivalente alla tesi.
\end{proof}

\begin{corollary}\label{cor:SupportoIntegrabile}
	Sia $f:X\to\Rbar$ integrabile, dove $(X,\A,\mu)$ è uno spazio di misura, 
	allora il supporto\footnote{In teoria della misura, con la parola supporto si indica l'insieme dei punti in cui una funzione non si annulla. 
	In ambito topologico invece, il supporto indica la \emph{chiusura} dell'insieme dei punti in cui non si annulla. 
	Nella sezione conclusiva di queste note il supporto assumerà il significato topologico (sarà facile distinguere tra i due concetti in base al contesto).}
	di $f$ è \sigfin[o].
\end{corollary}
\begin{proof}
	Sia $A_n=\left\{x:\ |f(x)|>\frac 1n \right\}$, allora applicando il \cref{thm:DisuguaglianzaChebyshev} vale che $\mu(A_n)\le n \LNorm f$, quindi $A_n$ ha misura finita. Vale inoltre che $A\doteqdot\left\{x:\ f(x)\not=0 \right\}=\bigcup_{n\in\N}A_n$, quindi $A$ si scrive come unione numerabile di misurabili con misura finita e perciò è \sigfin[o], che è quello che volevamo.
\end{proof}


\begin{lemma}\label{lemma:L1NullaAlloraNulla}
	Data $f:X\to\Rbar$ integrabile, dove $(X,\A,\mu)$ è uno spazio di misura, risulta che $\LNorm{f}=0$ se e solo se
	\begin{equation*}
		\mu\left(\left\{x:\ f(x)\not=0\right\}\right)=0\punto
	\end{equation*}
\end{lemma}
\begin{proof}
	Dimostriamo innanzitutto che se $\LNorm{f}=0$ allora $\mu\left(\left\{x:\ f(x)\not=0\right\}\right)=0$.

	Per ogni $n\in\N$, chiamiamo $A_n$ l'insieme degli $x\in X$ tali che $|f(x)|>\frac 1n$.
	
	Dal \cref{thm:DisuguaglianzaChebyshev}, sfruttando $\LNorm{f}=0$ è facile ottenere $\mu(A_n)=0$. 
	Sfruttando quanto appena ottenuto insieme alla \sigsubadd[ità] della misura otteniamo facilmente la tesi:
	\begin{equation*}
		\mu\left(\left\{x:\ f(x)\not=0\right\}\right)=\mu\left(\bigcup_{n\in\N}\left\{x:\ |f(x)|>\frac1n\right\}\right)\le\sum_{n\in\N}\mu(A_n)=0\punto
	\end{equation*}
	
	Dimostriamo ora invece l'implicazione opposta.
	
	Per ogni $0\le \simp \le |f|$ con $\simp$ semplice, vale che $\left\{x:\ \simp(x)\not=0\right\}\subseteq\left\{x:\ f(x)\not=0\right\}$ e quindi $\mu\left(\left\{x:\ \simp(x)\not=0\right\}\right)=0$. 
	
	Consideriamo ora la scrittura di $\simp$ come $\simp=\sum_{k=1}^n c_k\chi_{E_k}$, dove $c_k\in\Rbar$ e $E_k\in\A$. Abbiamo che, chiamati $F_k=E_k\cap \left\{x:\ \simp(x)\not=0\right\}$, $F_k\in\A$ perché intersezione di misurabili e inoltre 
	\begin{equation*}
		\simp=\sum_{k=1}^n c_k\chi_{F_k} \Longrightarrow \int_X\simp\de\mu=\sum_{k=1}^n c_k\mu(F_k)=0\virgola
	\end{equation*}
	dove l'ultima uguaglianza è vera perché $F_k\subseteq \left\{x:\ \simp(x)\not=0\right\}$ e perciò $\mu(F_k)=0$.
	
	Da questo discende facilmente, per la definizione stessa di $\LNorm{f}$, che
	\begin{equation*}
		\LNorm f=\sup\left\{ \int_X \simp\de\mu\ :\ 0\le \simp \le |f| \wedge \simp \text{ semplice}\right\}=0\punto
	\end{equation*}
\end{proof}

\begin{corollary}\label{cor:IntegraleAMenoDiTrascurabili}
	Sia $f:X\to\Rbar$ una funzione misurabile, dove $(X,\A,\mu)$ è uno spazio di misura, e sia $N\in\A$ trascurabile. Allora $f$ è integrabile su $X$ se e solo se è integrabile su $X\setminus N$ e in tal caso vale che
	\begin{equation*}
		\int_X f\de\mu=\int_{X\setminus N}f\de\mu\punto
	\end{equation*}
\end{corollary}
\begin{proof}
	Per l'additività dell'integrale e per la \cref{nota:IntegraleIntegrabiliSuMisurabili} abbiamo che
	\begin{equation*}
		\int_X f\de\mu=\int_{X\setminus N} f \de\mu+\int_N f\de\mu=\int_{X\setminus N}f\de\mu\virgola
	\end{equation*}
	dove l'ultima disuguaglianza è vera per il \cref{lemma:L1NullaAlloraNulla}, poiché infatti
	\begin{equation*}
		\left|\int_N f\de\mu\right|\le \int_N |f|\de\mu=0 \Longrightarrow \int_N f\de\mu=0\punto
	\end{equation*}
\end{proof}


Il fatto che l'integrale di una funzione integrabile sia invariante a meno di insiemi trascurabili sarà fondamentale e molto utilizzato nel resto della trattazione. Spesso parleremo infatti di integrale di una funzione anche se questa non è definita su un sottoinsieme trascurabile del dominio (infatti l'integrale sarebbe lo stesso per qualsiasi scelta di valori su quel trascurabile).

Di seguito mostreremo alcune proprietà basilari dell'integrale di funzioni integrabili e della norma integrale. Definiremo poi lo spazio delle funzioni integrabili, che risulterà essere uno spazio vettoriale dotato di una seminorma, grazie per l'appunto a queste proprietà.

\begin{proposition}\label{prop:IntegraleIntegrabili}
	Date $f,g:X\to\Rbar$ funzioni integrabili con $(X,\A,\mu)$ spazio di misura e dati $a,b,\lambda\in\R$ valgono:
	\begin{enumerate}
		\item $af+bg$\footnote{La somma $af+bg$ di due funzioni integrabili è definita a meno che $af$ e $-bg$ siano entrambe $\pm \infty$, ma ciò accade al più in un insieme trascurabile del dominio (per il \cref{thm:DisuguaglianzaChebyshev}). Perciò per il \cref{cor:IntegraleAMenoDiTrascurabili}, come già detto, non ce ne dobbiamo preoccupare.} è integrabile e $\int (af+bg)\de\mu=a\int f\de\mu+b\int g\de\mu$ \label{PII:add}
		\item $\LNorm{\lambda f}=|\lambda|\LNorm f$ \label{PII:moltScalare}
		\item $|f|\le |g|\Longrightarrow \LNorm f\le \LNorm g$ \label{PII:mono}
		\item $\LNorm {f+g}\le\LNorm f+\LNorm g$ \label{PII:triang}
	\end{enumerate}
\end{proposition}
\begin{proof}
	La \ref{PII:add} è una facile conseguenza della definizione di integrale e dalla \cref{prop:IntegralePositive}.
	La \ref{PII:moltScalare} e la \ref{PII:mono} seguono facilmente dalla \ref{PII:add} e dalla \cref{nota:MonotoniaIntegraleIntegrabili}, mentre la \ref{PII:triang} si ottiene dalla \ref{PII:mono} in quanto $|f+g|\le|f|+|g|$.
\end{proof}



\begin{definition}
	Dato uno spazio di misura $(X,\A,\mu)$ definiamo
	\begin{equation*}
		\L(X,\A,\mu)=\{ f:X\to\Rbar \text{ integrabili} \}\punto
	\end{equation*}
	A volte utilizzeremo la notazione più compatta $\L$, quando sarà ovvio lo spazio di misura su cui stiamo lavorando.
\end{definition}


\begin{proposition}\label{prop:L1VettorialeConSeminorma}
	Lo spazio di funzioni $\L(X,\A,\mu)$ è uno spazio vettoriale e $\LNorm{\cdot}$ è una seminorma su $\L(X,\A,\mu)$.
\end{proposition}
\begin{proof}
	Dalla \cref{prop:IntegraleIntegrabili} segue facilmente che $\L(X,\A,\mu)$ è uno spazio vettoriale. 
	
	Altrettanto facilmente abbiamo anche che $\LNorm{\cdot}$ è una seminorma su $\L(X,\A,\mu)$, poiché la \cref{prop:IntegraleIntegrabili} dimostra che $\LNorm{\cdot}$ rispetta sia l'omogeneità che la disuguaglianza triangolare.
	
	Dal \cref{lemma:L1NullaAlloraNulla} ricaviamo però che esistono funzioni $f$ non identicamente nulle tali che $\LNorm{f}=0$. Quindi $\LNorm{\cdot}$ non è una norma su $\L(X,\A,\mu)$ ma solo una seminorma.
\end{proof}

\begin{remark}
	Dato che $\LNorm{\cdot}$ è una seminorma sullo spazio $\L$, possiamo parlare di convergenza in tale spazio. In particolare diremo che una successione di funzioni integrabili $(f_n)\subseteq \L(X,\A,\mu)$ converge ad $f$ in $\L$ se $\lim_{n\to\infty}\LNorm{f-f_n}=0$.
\end{remark}

Mostriamo ora il teorema della convergenza dominata di Lebesgue, che è lo strumento di commutazione fra integrale e limite per le funzioni integrabili. A differenza del caso di funzioni misurabili positive, servirà aggiungere l'ipotesi di dominatezza perché il teorema possa valere.

\begin{theorem}[Convergenza dominata di Lebesgue]\label{thm:ConvergenzaDominata}
	Sia $(f_n)$ una successione di funzioni integrabili su $(X,\A,\mu)$ spazio di misura convergenti puntualmente a $f$ e sia $g$ integrabile tale che $|f_n(x)|\le g(x)$ per ogni $x\in X$ e per ogni $n\in\N$. Allora
	\begin{equation*}
		\int f \de\mu=\lim_{n\to\infty}\int f_n\de\mu\punto
	\end{equation*}
\end{theorem}
\begin{proof}
	Consideriamo le due successioni di funzioni misurabili positive $(g\pm f_n)$ (rispettivamente con il segno $+$ e il segno $-$). Tali funzioni sono banalmente positive in quanto $|f_n(x)|\le g(x)$, inoltre convergono puntualmente alle funzioni $g\pm f$. Per il \cref{lemma:Fatou} vale che
	\begin{equation*}
		\int g\de\mu\pm\int f\de\mu=\int (g\pm f) \de\mu \le \liminf_{n\to\infty} \int (g\pm f_n) \de\mu=\int g\de\mu +\liminf_{n\to\infty}\left( \pm\int f_n \de \mu\right)\punto
	\end{equation*}
	Perciò scegliendo rispettivamente il $+$ e il $-$ otteniamo
	\begin{equation*}
		\begin{cases}
			\int f \de\mu\le \liminf_{n\to\infty}\int f_n \de \mu \\
			\int f\de\mu \ge \limsup_{n\to\infty}\int f_n \de \mu
		\end{cases}
		\Longrightarrow \int f\de\mu = \lim_{n\to\infty}\int f_n \de \mu\punto
	\end{equation*}
\end{proof}

\begin{remark}\label{nota:ConvergenzaL1Dominata}
	Nelle stesse ipotesi del teorema precedente (\cref{thm:ConvergenzaDominata}), vale in particolare che $f_n\to f$ in $\L(X,\A,\mu)$. Infatti $|f-f_n|$ è dominata da $2g$ e converge puntualmente alla funzione nulla e allora, applicando il \cref{thm:ConvergenzaDominata}, otteniamo proprio che $\LNorm{f-f_n}$ converge a $0$.
\end{remark}

Abbiamo già notato in precedenza che l'integrale di Lebesgue è invariante a meno di insiemi trascurabili e che funzioni uguali quasi ovunque hanno la stessa norma integrale. Non sembrerà quindi assurda l'idea di considerare ``uguali'' funzioni uguali quasi ovunque, poiché ai fini dell'integrazione sono effettivamente indistinguibili. A tal proposito formalizziamo quindi di seguito lo spazio $L^1$ delle funzioni integrabili ``a meno di un trascurabile''.

\begin{lemma}\label{lemma:SottospazioTrascurabili}
	L'insieme definito da
	\begin{equation*}
		\mathcal{N}=\{ f\in\L(X,\A,\mu) : \LNorm{f}=0\}
	\end{equation*}
	è un sottospazio vettoriale di $\L(X,\A,\mu)$.
\end{lemma}
\begin{proof}
	Per la \cref{prop:IntegraleIntegrabili} abbiamo che $\mathcal{N}$ è chiuso sia per moltiplicazione per scalare che per somma, quindi è uno spazio vettoriale in quanto contiene facilmente la funzione nulla.
\end{proof}

\begin{definition}
	Definiamo lo spazio vettoriale
	\begin{equation*}
		L^1(X,\A,\mu)\doteqdot \L(X,\A,\mu)/\mathcal{N}
	\end{equation*}
	dove $\mathcal{N}$ è il sottospazio vettoriale di $\L(X,\A,\mu)$ definito nel \cref{lemma:SottospazioTrascurabili}.
	
	Definiamo inoltre su tale spazio $L^1(X,\A,\mu)$ la norma indotta dalla seminorma già definita su $\L(X,\A,\mu)$. Cioè in particolare dato $f+\mathcal{N}\in L^1$ abbiamo che $\LNorm{f+\mathcal{N}}=\LNorm f$.
\end{definition}

\begin{remark}
	$L^1(X,\A,\mu)$, con la norma appena definita, è uno spazio vettoriale normato, cioè $\LNorm{\cdot}$ è effettivamente una norma su di esso. Questo è ovvio per il \cref{lemma:SottospazioTrascurabili} e per la definizione stessa di $L^1$.
\end{remark}

Dimostriamo ora il teorema di commutazione fra serie e integrale per le funzioni integrabili. Tale teorema, oltre ad essere importante di per sé, ci permetterà anche di concludere che lo spazio $L^1$ è completo.

\begin{theorem}[Integrazione per serie]\label{thm:IntegrazionePerSerie}
	Sia $(f_n)$ una successione di funzioni integrabili definite su uno spazio di misura $(X,\A,\mu)$ e a valori in $\Rbar$, tale che $\sum_{n=0}^{\infty}\LNorm{f_n}<\infty$. Allora vale che per quasi ogni $x\in X$ la serie $\sum_{n=0}^\infty f_n(x)$ è assolutamente convergente. 
	
	Detta poi $f:X\to\Rbar$ tale che $f(x)=\sum_{n=0}^\infty f_n(x)$ vale che $f\in \L(X,\A,\mu)$ e $\int_X f\de\mu=\sum_{n=0}^\infty \int_X f_n\de\mu$.
\end{theorem}

\begin{proof}
	Dato $n\in \N$, sia $g_n(x)=\sum_{k=0}^n|f_n(x)|$ per ogni $x\in X$. 
	
	Le $g_n$ sono funzioni misurabili (perché somma di misurabili), positive e crescenti, quindi convergono puntualmente ad una funzione $g:X\to\Rbar$. In particolare per il \cref{thm:BeppoLevi} vale inoltre che $\int g\de\mu=\lim_{n\to\infty}\int g_n\de\mu$.
	
	D'altro canto sappiamo che 
	\begin{equation*}
		\int g_n\de\mu=\sum_{k=0}^n\LNorm{ f_k} \Longrightarrow \lim_{n\to\infty}\int g_n\de\mu=\sum_{k=0}^\infty \LNorm{ f_k}<\infty\virgola
	\end{equation*}
	quindi $g$ è integrabile.
	
	Chiamiamo ora $N=\{ x\in X:g(x)=\infty\}$, allora per il \cref{thm:DisuguaglianzaChebyshev} abbiamo che $\mu(N)=0$, cioè $g$ assume valori finiti quasi ovunque. Questo implica quindi che $\sum_{n=0}^\infty f_n(x)$ converge assolutamente quasi ovunque, cioè in $X\setminus N$.
	
	Sia ora $s_n=\sum_{k=0}^n f_k$, allora vale che
	\begin{equation*}
		|s_n(x)|=\left|\sum_{k=0}^n f_k(x)\right|\le \sum_{k=0}^n |f_k(x)|=g_n(x)\le g(x)\virgola
	\end{equation*}
	quindi la successione $(s_n)$ è dominata dalla funzione $g$.
	
	Inoltre, poiché $\sum_{n=0}^\infty f_n(x)$ converge assolutamente in $X\setminus N$, $s_n=\sum_{k=0}^n f_k$ converge puntualmente alla funzione $f(x)=\sum_{n=0}^\infty f_n(x)$ nello stesso insieme.
	
	Sono quindi rispettate tutte le ipotesi del \cref{thm:ConvergenzaDominata} per la successione di funzioni $(s_n)$ con dominio $X\setminus N$, perciò
	\begin{equation*}
		\int_{X\setminus N} f\de\mu=\lim_{n\to\infty}\int_{X\setminus N}s_n\de\mu=\lim_{n\to\infty}\sum_{k=0}^n\int_{X\setminus N}  f_k\de\mu= \sum_{k=0}^\infty\int_{X\setminus N}f_k\de\mu\punto
	\end{equation*}

	Per quanto già osservato come conseguenza del \cref{cor:IntegraleAMenoDiTrascurabili}, è indifferente fare l'integrale su $X$ e su $X\setminus N$ (su $N$ possiamo definire $f$ arbitrariamente); perciò otteniamo proprio quello che volevamo
	\begin{equation*}
		\int_X f\de\mu=\int_{X\setminus N} f\de\mu=\sum_{n=0}^\infty\int_{X\setminus N}f_n\de\mu=\sum_{n=0}^\infty\int_X f_n\de\mu\punto
	\end{equation*}
\end{proof}

\begin{remark}\label{nota:ConvergenzaL1IntegrazionePerSerie}
	Da notare che dalla dimostrazione, ricordando la \cref{nota:ConvergenzaL1Dominata}, segue anche che la convergenza di $s_n$ ad $f$ è in $\L(X,\A,\mu)$ ed è dominata, infatti $|s_n|\le g$.
\end{remark}


\begin{corollary}
	Dato uno spazio di misura $(X,\A,\mu)$, lo spazio $L^1(X,\A,\mu)$ è completo.
\end{corollary}

\begin{proof}
	Segue immediatamente dal \cref{thm:IntegrazionePerSerie}, ricordando che uno spazio normato è completo se e solo se ogni serie totalmente convergente è convergente nello spazio.
\end{proof}

Studiamo ora la relazione che c'è fra convergenza nello spazio $\L$ e convergenza puntuale, notando in particolare che tali nozioni in generale non coincidono.

\begin{proposition}\label{prop:L1ImplicaSottosuccessioneQuasiOvunque}
	Sia $(f_n)$ una successione di funzioni integrabili convergenti ad $f$ nello spazio $\L(X,\A,\mu)$. Allora esiste una sottosuccessione $(f_{n_k})_{k\in\N}$ che converge puntualmente quasi ovunque ad $f$ ed è dominata in $\L(X,\A,\mu)$.
\end{proposition}

\begin{proof}
	Per la \cref{nota:ConvergenzaL1IntegrazionePerSerie} $\LNorm{f-f_n}\to 0$, quindi possiamo definire $(f_{n_k})_{k\in\N}$ tale che $\LNorm{f-f_{n_k}}<2^{-k}$ e la successione $(n_k)_{k\in\N}$ sia crescente.
	
	Sia ora $h_k=f_{n_{k+1}}-f_{n_k}$ per ogni $k\in\N$. Notiamo che, per la disuguaglianza triangolare, vale $\LNorm{h_k}\le 2^{-(k-1)}$ e perciò la successione $(h_k)$ rispetta le ipotesi del \cref{thm:IntegrazionePerSerie}, in quanto $\sum_{k=0}^\infty 2^{-(k-1)}=4$, quindi la serie $\sum_{k=0}^\infty h_k$ converge quasi ovunque ed è dominata in $\L(X,\A,\mu)$.
	
	Abbiamo quindi ottenuto che $f_{n_k}=f_{n_0}+\sum_{i=0}^{k-1}(f_{n_{i+1}}-f_{n_i})=f_{n_0}+\sum_{i=0}^{k-1} h_i$ converge quasi ovunque alla funzione $f$ e la successione $(f_{n_k})_{k\in\N}$ è dominata.
\end{proof}

\begin{remark}
	Notiamo che la tesi della \cref{prop:L1ImplicaSottosuccessioneQuasiOvunque} non può essere migliorata. Infatti in genere non è vero che se una successione di funzioni integrabili $(f_n)$ converge ad $f$ in $\L(X,\A,\mu)$, allora converge quasi ovunque ad $f$.
\end{remark}
\begin{proof}
	Sia $(f_n)$ la successione di funzioni integrabili definita da $f_n=\chi_{I_n}$, dove $I_n=\left[\frac{n-2^k}{2^k},\frac{n-2^k+1}{2^k}\right]$ se $2^k\le n<2^{k+1}$. In particolare quindi i primi termini della successione $(I_n)$ sono $I_1=\left[0,1\right],I_2=\left[0,\frac 12\right],I_3=\left[\frac 12,1\right],I_4=\left[0,\frac 14\right],\cdots$. 
	
	È facile verificare che in $\L(X,\A,\mu)$ le $f_n$ convergono a $f=0$, ma è altrettanto facile vedere che non convergono quasi ovunque.
\end{proof}

Concludiamo la sezione con l'ultimo teorema di commutazione, quello fra derivata e integrale.

\begin{theorem}[Derivata sotto il segno d'integrale] \label{thm:CommutazioneDerivataIntegrale}
	Fissato uno spazio di misura $(X,\A,\mu)$ e $\Omega\subseteq\R$ un aperto, sia $f:X\times\Omega\to\R$ una funzione tale che:
	\begin{enumerate}
		\item Per ogni $t\in\Omega$, la funzione $f({}\cdot,t):X\to\R$ è integrabile; \label{it:CommutazioneIntegrabile}
		\item La funzione $f$ è derivabile nella seconda variabile; \label{it:CommutazioneDerivabile}
		\item Esiste una funzione $g:X\to\R$ integrabile tale che \label{it:CommutazioneDominazione}
		\begin{equation*}
			g(x)\ge \sup_{t\in\Omega}\left\lvert \frac{\partial f}{\partial t}(x,t)\right\rvert \punto
		\end{equation*}
	\end{enumerate}
	Allora gli operatori di derivata e integrale commutano, cioè, per ogni $t\in\Omega$, tutte le espressioni che compaiono nella formula esistono e vale
	\begin{equation*}
		\frac{\de}{\de t}\int_X f(x,t)\de \mu(x)=\int_X\frac{\partial f}{\partial t}(x,t)\de\mu(x) \punto
	\end{equation*}
\end{theorem}
\begin{proof}
	Fissiamo $t\in\Omega$ ed una successione $(h_n)_{n\in\N}\subseteq\R$ che converge a $0$ e tale che $t+h_n$ sta nella stessa componente connessa di $t$ in $\Omega$\footnote{Questa richiesta è sempre verificata a meno di escludere i primi termini della successione.}.
	Per ogni $n\in\N$ definiamo $f_n:X\to\R$ come il rapporto incrementale relativo a $h_n$:
	\begin{equation*}
		f_n(x)=\frac{f(x,t+h_n)-f(x,t)}{h_n} \punto
	\end{equation*}
	Per l'assunzione \ref{it:CommutazioneIntegrabile}, le funzioni $f_n$ sono integrabili, essendo combinazione lineare di funzioni integrabili, e grazie all'ipotesi \ref{it:CommutazioneDerivabile} deduciamo che le funzioni $f_n$ convergono puntualmente alla funzione $\frac{\partial f}{\partial t}({}\cdot,t)$.
	
	Per il teorema di Lagrange, per ogni $x\in X$ ed $n\in\N$, esiste $t'\in\Omega$ tale che valga
	\begin{equation*}
		\lvert f_n(x)\rvert=\left\lvert\frac{\partial f}{\partial t}(x,t')\right\rvert\le \sup_{t\in\Omega}\left\lvert \frac{\partial f}{\partial t}(x,t)\right\rvert
	\end{equation*}
	e perciò le funzioni $f_n$ sono dominate dalla funzione integrabile $g$ grazie all'ipotesi \ref{it:CommutazioneDominazione}.
	
	Unendo le proprietà della successione $(f_n)_{n\in\N}$ si trovano le ipotesi necessarie per applicare il \cref{thm:ConvergenzaDominata} ed ottenere perciò
	\begin{equation*}
		\lim_{n\to\infty} \frac{\int_X f(x,t+h_n)\de \mu(x)-\int_X f(x,t)\de\mu(x)}{h_n}=\lim_{n\to\infty} \int_X f_n(x)\de\mu(x)=\int_X \frac{\partial f}{\partial t}(x,t)\de\mu(x)\virgola
	\end{equation*}
	che è equivalente alla tesi cercata.
\end{proof}






